[
    {
        "ID": "198016",
        "Title": "රිය අනතුරු තුනකින් තරුණ ජීවිත 3ක් අහිමි වෙයි",
        "Link": "https://sinhala.adaderana.lk/news/198016",
        "Date": "| June 22, 2024  11:41 am",
        "Image": "https://s3.amazonaws.com/adaderanasinhala/1719037883-accident-hh-S.jpg",
        "short_paragraph": "කඩුගන්නාව සහ පිළිමතලාව දුම්රිය ස්ථාන අතර ප්‍රදේශයේදී ඊයේ (21) පස්වරුවේ දුම්රියක ගැටීමෙන් තරුණයෙකු මියගොස් තිබේ.",
        "Paragraph": "කඩුගන්නාව සහ පිළිමතලාව දුම්රිය ස්ථාන අතර ප්‍රදේශයේදී ඊයේ (21) පස්වරුවේ දුම්රියක ගැටීමෙන් තරුණයෙකු මියගොස් තිබේ.\nපොලීසිය පැවසුවේ මහනුවර සිට පොල්ගහවෙල දක්වා ධාවනය වූ දුම්රියේ ගැටීමෙන් මෙම අනතුර සිදුව ඇති බවය.\nඅනතුරින් මියගොස් ඇත්තේ 19 හැවිරිදි කඩුගන්නාව ප්‍රදේශයේ පදිංචිව සිටි තරුණයෙකි.\nමෘතදේහය සම්බන්ධයෙන් පශ්චාත් මරණ පරීක්ෂණය පේරාදෙණිය රෝහලේදී සිදුකිරීමට නියමිතව ඇති අතර කඩුගන්නාව පොලීසිය විමර්ශන ආරම්භ කර තිබේ.\nමේ අතර ඊයේ දහවල් නාඋල ඇලහැර මොරගහකන්ද මාර්ගයේ සිදු වූ යතුරුපැදි අනතුරකින් 17 හැවිරිදි පාසල් සිසුවෙක් මියගොස් තිබේ.\nපොලීසිය පැවසුවේ යතුරුපැදි දෙකක් මුහුණට මුහුණලා ගැටීමෙන් සිදු වූ මෙම අනතුරෙන් පැදිකරුවන් දෙදෙනා සහ පසුපැදිකරු‍වෙකු  තුවාල ලබා කෝන්ගහවෙල රෝහලට ඇතුළත් කර ඇති බවය.\nඑහිදී බරපතළ තුවාල ලබා සිටි පසුපැදිකරු මියගොස් තිබේ‍.\nඑමෙන්ම ඊයේ සිදු වූ තවත් යතුරුපැදි අනතුරකින් අවුරුදු 16ක පිරිමි දරුවෙකු මියගොස් තිබේ‍.\nගලේවල පන්සියගම මාර්ගයේ අළුත්වැව හන්දියේ දී යතුරුපැදියක් පැදිකරුට පාලනය කර ගැනීමට නොහැකිව ප්‍රතිවිරුද්ධ දිසාවෙන් පැමිණි කැබ් රථයේ ගැටී ඉදිරියට ගොස් මාර්ගයේ අසල තිබූ පොල් ගසක ගැටී මෙම අනතුර සිදුව තිබේ.\nඅනතුරෙන් බරපතළ තුවාල ගැබූ පැදිකරු සහ පසුපැදිකරු රෝහල් ගත කිරීමෙන් පසු පැදිකරු මියගොස් තිබේ."
    },
    {
        "ID": "198015",
        "Title": "සිරිසේනගේ කතාව සම්පූර්ණයෙන්ම ද්වේෂ සහගතයි -කාදිනල් හිමි",
        "Link": "https://sinhala.adaderana.lk/news/198015",
        "Date": "| June 22, 2024  11:32 am",
        "Image": "https://s3.amazonaws.com/adaderanasinhala/1719037528-Cadinal_S.jpg",
        "short_paragraph": "පාස්කු ප්‍රහාරයෙන් පසුව ලැබුණු මුදල් වියදම් වූ ආකාරය පිළිබඳ සියලු සංඛ්‍යා ලේඛන තමන් සතුව පවතින බව අගරදගුරු අති උතුම් මැල්කම් කාදිනල් රංජිත් හිමිපාණෝ පවසති.",
        "Paragraph": "පාස්කු ප්‍රහාරයෙන් පසුව ලැබුණු මුදල් වියදම් වූ ආකාරය පිළිබඳ සියලු සංඛ්‍යා ලේඛන තමන් සතුව පවතින බව අගරදගුරු අති උතුම් මැල්කම් කාදිනල් රංජිත් හිමිපාණෝ පවසති.\nඋන්වහන්සේ පෙන්වා දෙන්නේ, අදාළ මුදල් සම්බන්ධයෙන් හිටපු ජනාධිපති මෛත්‍රීපාල සිරිසේන මහතා සිදුකළ ප්‍රකාශය පදනම් විරහිත බවය.\n\"සිරිසේන හිටපු ජනාධිපති තුමා කියපු කතාව සම්පූර්ණයෙන්ම ද්වේෂ සහගතයි. වැරදියි. එතුමාට යුතුකමක් තියෙනවා එහෙම දෙයක් කියන්න කලින් අදාළ පාර්ශවයෙන් අහලා බලන්න මොකද්ද වුණේ කියලා. පාස්කු ප්‍රහාරයෙන් පස්සේ, ජාත්‍යන්තර වශයෙන් සහ ශ්‍රී ලංකාවෙනුත් උදව් ඉල්ලුවා මේ ජනතාවගේ අවශ්‍යතා බලාගන්න. මේ ජනතාවගේ විවිධ අවශ්‍යතා තිබුණා. ඒ අයට වෛද්‍ය ප්‍රතිකාර, විශේෂඥ ප්‍රතිකාර ලබාගැනීම සඳහා පෞද්ගලික ආරෝග්‍යශාලාවලට යවලා ඒවාවල වියදම් දැරීමේ අවශ්‍යතාවය තිබුණා. ඒ අයගේ අනාථ වූ දරුවන්ගේ අධ්‍යාපන අවශ්‍යතා සපුරාලීමේ වැඩසටහනක අවශ්‍යතාව තිබුණා. එලෙස විවිධ කේෂ්ත්‍රවලින් ඒ අයට උදව් අවශ්‍ය වෙලා තිබුණා අපෙන් ඒ වෙලාවේ. අපි එකතු කරපු මුදල් රු මිලියන 500 ගණනක් මට හරියටම කියන්න බෑ මෙහෙම, දත්ත අපේ ළඟ තියෙනවා. ඕනෑම වේලාවක ඒවා පරීක්ෂා කරන්න පුළුවන්. විගණන වාර්තා සකස් කරලා අපි නඩත්තු කරනවා බැංකු ගිණුම්වලින්. ඒ වලින් රු මිලියන 500න් මිලියන 460ක් පමණ අපි මේ වෙනකොට බෙදලා තියෙනවා ඒ ජනතාව. හරිම අවාසනාවන්තයි එවැනි කතාවක් කියන්න කලින් අඩුම තරමින් අහලා බැලුවා නම් කාගෙන් හරි එතුමාට තොරතුරු දැනගන්න පුළුවන්කම තිබුණා ඕනෑතරම්. එතුමා ආවේගශීලිව කරුණු විග්‍රහ කරන්නේ නැතුව හිතට එන පළියට කියාපු වචනයක් විදියට තමා මම ඒක දකින්නේ.\""
    },
    {
        "ID": "198014",
        "Title": "මඩකලපුවේ නව දිස්ත්‍රික් ලේකම් කාර්යාලය ජනපති අතින් විවෘත වෙයි",
        "Link": "https://sinhala.adaderana.lk/news/198014",
        "Date": "| June 22, 2024  10:45 am",
        "Image": "https://s3.amazonaws.com/adaderanasinhala/1719034965-ba_S.jpg",
        "short_paragraph": "මඩකලපුව තිරායිමඩු ප්‍රදේශයේ  ඉදිකෙරුණු නව දිස්ත්‍රික් ලේකම් කාර්යාලය මීට සුළු මෙහොතකට පෙර ජනාධිපති රනිල් වික්‍රමසිංහ මහතා අතින් විවෘත කෙරිණි.",
        "Paragraph": "මඩකලපුව තිරායිමඩු ප්‍රදේශයේ ඉදිකෙරුණු නව දිස්ත්‍රික් ලේකම් කාර්යාලය මීට සුළු මෙහොතකට පෙර ජනාධිපති රනිල් වික්‍රමසිංහ මහතාගේ ප්‍රධානත්වයෙන් විවෘත කෙරිණි.\nමෙම නව දිස්ත්‍රික් ලේකම් කාර්යාලය ඉදිකිරීම සඳහා රුපියල් මිලියන 1,055ක වියදමක් දරා ඇති බව ජනාධිපති මාධ්‍ය ඒකකය නිවේදනයේ කළේය."
    },
    {
        "ID": "198013",
        "Title": "ගාසා තීරයට කොල්ලකරුවන්ගෙන් පීඩා",
        "Link": "https://sinhala.adaderana.lk/news/198013",
        "Date": "| June 22, 2024  9:56 am",
        "Image": "https://s3.amazonaws.com/adaderanasinhala/1719035432-gaza_S.jpg",
        "short_paragraph": "දකුණු ගාසා තීරයට අත්‍යවශ්‍ය ආධාර රැගෙන යාම සහ බෙදාදීම අනතුරුදායක තත්ත්වයකට පත්ව ඇති බව එහි මානුෂීය කටයුතු සම්බන්ධීකරණ සිදුකරන එක්සත් ජාතීන්ගේ කාර්යාලය පවසයි.",
        "Paragraph": "දකුණු ගාසා තීරයට අත්‍යවශ්‍ය ආධාර රැගෙන යාම සහ බෙදාදීම අනතුරුදායක තත්ත්වයකට පත්ව ඇති බව එහි මානුෂීය කටයුතු සම්බන්ධීකරණ සිදුකරන එක්සත් ජාතීන්ගේ කාර්යාලය පවසයි.\nඑහි ප්‍රධානීන් පවසන්නේ, අත්‍යවශ්‍ය ආහාර ද්‍රව්‍ය කොල්ලකෑමේ සිදුවීම් රැසක් වාර්තා වී ඇති බවය.\nපසුගිය අඟහරුවාදා (18) ද ඇතුළු වන ලොරි රථවල තිබූ භාණ්ඩවලින් හතරෙන් තුනක් සොරකම් කර ඇති බවට එක්සත් ජාතීන්ගේ කාර්යාලය ගණන් බලා තිබේ.\nආයුධ සන්නද්ධ කල්ලි විසින් ආධාර රැගෙන යන වාහනවලට පහර දී කොල්ලකෑම් සිදුකරන බව සඳහන් වේ.\nඅනතුරුව ආධාර ගාසා තීරයේ වෙ‌ළෙඳපොලේ අධික මිලට අලෙවි කරන බව විදෙස් වාර්තා සඳහන් කළේය.\nගාසා තීරයට ඉන්ධන රැගෙන ආ ලොරි රථ ඉලක්ක කර ද ප්‍රහාරයක් එල්ල වී තිබුණි."
    },
    {
        "ID": "198012",
        "Title": "බටහිර ඉන්දීය කොදෙව් කණ්ඩායමට ජය",
        "Link": "https://sinhala.adaderana.lk/news/198012",
        "Date": "| June 22, 2024  8:51 am",
        "Image": "https://s3.amazonaws.com/adaderanasinhala/1719026581-West-Indies_S.jpg",
        "short_paragraph": "අයි.සී.සී 20/20 ලෝක කුසලාන ක්‍රිකට් තරගාවලියේ සුපිරි අටදෙනාගේ වටයේ අමෙරිකාවත් සමඟ පැවති තරගය කඩුලු 9කින් ජය ගැනීමට බටහිර ඉන්දීය කොදෙව් කණ්ඩායම සමත් විය.",
        "Paragraph": "අයි.සී.සී 20/20 ලෝක කුසලාන ක්‍රිකට් තරගාවලියේ සුපිරි අටදෙනාගේ වටයේ අමෙරිකාවත් සමඟ පැවති තරගය කඩුලු 9කින් ජය ගැනීමට බටහිර ඉන්දීය කොදෙව් කණ්ඩායම සමත් විය.\nතරගයේ කාසියේ වාසිය දිනු බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහර දීමට අමෙරිකානු කණ්ඩායමට ආරාධනා කළේය.\nඒ අනුව පන්දුවට පහරදුන් අමෙරිකානු කණ්ඩායම පන්දුවාර 19 යි පන්දු 5 ක් අවසානයේ සියලුදෙනා දැවී ලකුණු 128 ක් රැස්කළේය.\nපිළිතුරු ඉනිම සඳහා 129ක ඉලක්කයක් හඹාගිය බටහිර ඉන්දීය කොදෙව් කණ්ඩායම පන්දුවාර 10යි පන්දු 5 ක් අවසානයේ එක් කඩුල්ලක් දැවී ලකුණු 130 ලබාගනිමින් තරගය ජයග්‍රහණය කළේය."
    },
    {
        "ID": "198011",
        "Title": "තෙත්බිම් සංරක්ෂණය ගැන ජනපති කළ කතාව",
        "Link": "https://sinhala.adaderana.lk/news/198011",
        "Date": "| June 22, 2024  8:22 am",
        "Image": "https://s3.amazonaws.com/adaderanasinhala/1719024967-ranil_S.jpg",
        "short_paragraph": "තෙත්බිම් සංරක්ෂණය කෙරෙහි අවධානය යොමු කරමින් පාරිසරික සංචාරක ව්‍යාපාරය ප්‍රවර්ධනයට ශ්‍රී ලංකාව කැපවී සිටින බව ජනාධිපති රනිල් වික්‍රමසිංහ මහතා පවසයි.\r\n\r\nජනාධිපතිවරයා පවසන්නේ දේශගුණික විපර්යාසවලට මුහුණ දිමේදි සහ පරිසර සංරක්ෂණයේදී බාහිරින් අරමුදල් ලැබෙන තුරු බලා සිටිමෙන් ඵලක් නොවන බවය.",
        "Paragraph": "තෙත්බිම් සංරක්ෂණය කෙරෙහි අවධානය යොමු කරමින් පාරිසරික සංචාරක ව්‍යාපාරය ප්‍රවර්ධනයට ශ්‍රී ලංකාව කැපවී සිටින බව ජනාධිපති රනිල් වික්‍රමසිංහ මහතා පවසයි.\nජනාධිපතිවරයා පවසන්නේ දේශගුණික විපර්යාසවලට මුහුණ දිමේදි සහ පරිසර සංරක්ෂණයේදී බාහිරින් අරමුදල් ලැබෙන තුරු බලා සිටිමෙන් ඵලක් නොවන බවය.\nපරිසරය හා බැඳුණු වාණිජ ව්‍යාපෘති කෙරෙහි අවධානය යොමු කරමින් තමන්ට අවශ්‍ය අරමුදල් තමන්ම සොයා ගැනීමට නිවර්තන කලාපීය රටවල් කටයුතු කළ යුතු බවද ඔහු පෙන්වා දෙයි.\nඅන්තර්ජාතික තෙත්බිම් එකමුතුවේ පළමු වැනි ආසියානු සහ ඕෂනියා සබැඳි සමුළුවේ සමාප්ති උත්සවයට එක් වෙමින් ජනාධිපති රනිල් වික්‍රමසිංහ මහතා මේ බව ප්‍රකශ කළේය.\nසංවර්ධනය සහ ජනගහණයේ ව්‍යාප්තිය සමඟ අද රට පුරා තෙත්බිම් අහිමි වෙමින් පැවතිම හේතුවෙන් එය සංරක්ෂණය කර ගැනිමට කඩිනම් අවධානය යොමු කළ යුතු බව ජනාධිපතිවරයා පවසයි.\nමෙම වැඩපිළිවලට සමගාමීව දකුණු පළාතේ තෙත්බිම් අක්කර 1,000 කට වඩා වැඩි ප්‍රදේශයක් සංචාරක ආකර්ෂණීය ප්‍රදේශයක් ලෙස සංවර්ධනය කිරීමට සැලසුම් කර ඇති බව සඳහන් වේ.\nහෝර්ටන් තැන්නට යාබදව , තවත් සංචාරක කලාපයක් ඇති කිරීම සඳහා අක්කර 1,000ක් වෙන් කර ඇති අතර තෙත්බිම් සංරක්ෂණය කෙරෙහි අවධානය යොමු කරමින් පරිසර සංචාරක ව්‍යාපාරය ප්‍රවර්ධනය කිරීමට ශ්‍රි ලංකාව තවදුරටත් කැපවී සිටින ජනාධිපති රනිල් වික්‍රමසිංහ මහතා වැඩිදුරටත් සඳහන් කළේය."
    },
    {
        "ID": "198009",
        "Title": "මහ මුහුද මැද සිදුකළ ඝාතනයේ තවත් තොරතුරු හෙළිවෙයි",
        "Link": "https://sinhala.adaderana.lk/news/198009",
        "Date": "| June 22, 2024  8:12 am",
        "Image": "https://s3.amazonaws.com/adaderanasinhala/1719024858-beruwala_S.jpg",
        "short_paragraph": "බේරුවල ධීවර වරායේ සිට මුහුදු ගොස් සිටිය දී බහුදින ධීවර යාත්‍රාවක සිදු වූ ඝාතනය සම්බන්ධයෙන් පොලීසිය වැඩිදුර තොරතුරු වාර්තා කර තිබේ.",
        "Paragraph": "බේරුවල ධීවර වරායේ සිට මුහුදු ගොස් සිටිය දී බහුදින ධීවර යාත්‍රාවක සිදු වූ ඝාතනය සම්බන්ධයෙන් පොලීසිය වැඩිදුර තොරතුරු වාර්තා කර තිබේ.\nමෙම  බහුදින ධීවර යාත්‍රාව මුහුදු ගොස් ඇත්තේ පසු ගිය 9 වනදා දහවල් කාලයේදීය.\nඑහි සිටි එක් ධීවරයෙකු විසින් තවත් ධීවරයෙකුට තියුණු ආයුධයකින් පහර දී ඝාතනය කර සෙසු පිරිසට ද පහර දී ඇති බවට යාත්‍රාවේ ස්කීපර්වරයා කළ දැනුම් දීමක් මත හිමිකරු විසින් පසුගිය 20 වනදා මේ සම්බන්ධයෙන් පොලීසියට පැමිණිල්ලක් ඉදිරිපත් කර ඇත.\nඒ අනුව බේරුවල පොලීසිය විසින් විමර්ශනයක් ආරම්භ කර තිබේ.\nඅදාළ යාත්‍රාව ඊයේ (21) බේරුවල වරායට පැමිණ ඇති අතර එහිදී සැකකරු අත්අඩංගුවට ගෙන පොලිස් ආරක්ෂාව යටතේ නාගොඩ රෝහලේ ප්‍රතිකාර ලබමින් සිටි.\nසැකකරු 36 හැවිරිදි කළුතර ප්‍රදේශයේ පදිංචිකරුවෙකි.\nමියගොස් ඇත්තේ 49 හැවිරිදි මග්ගොන ප්‍රදේශයේ පදිංචිකරුවෙකි.\nමෙම ධීවර යාත්‍රාවේ මියගිය ධීවරයාට අමතරව පැදවුම්කරු, සැකකරු සහ තවත් ධීවරයින් දෙදෙනෙකු සිට ඇත.\nපොලීසිය පැවසුවේ මසුන් ඇල්ලීමේ නිරතව සිටියදී ඇති වූ ගැටුමක් මත සැකකාර ධීවරයා විසින් පිහියකින් මෙම පහර දීම සිදුකර ඇති බවය.\nමෙම පහරදීම සිදුවන විට අදාළ යාත්‍රාව මුහුදු සැතපුම් 180ක් පමණ ගැඹුරු මුහුදේ තිබූ බව සඳහන් වේ."
    },
    {
        "ID": "198008",
        "Title": "ජාතික හැඳුනුම්පත් සම්බන්ධයෙන් දැනුම්දීමක්",
        "Link": "https://sinhala.adaderana.lk/news/198008",
        "Date": "| June 22, 2024  7:14 am",
        "Image": "https://s3.amazonaws.com/adaderanasinhala/1719021091-ID_S.jpg",
        "short_paragraph": "උප්පැන්න සහතිකයක් නොමැතිවීමෙන් මෙතෙක් ජාතික හැඳුනුම්පත් ලබා ගැනීමට නොහැකි වු වයස අවුරුදු 40 ඉක්මවූ පුද්ගලයින් සඳහා ජාතික හැඳුනුම්පත් ලබා ගැනීමට තවදුරටත් අවස්ථාව පවතින බව පුද්ගලයින් ලියාපදිංචි කිරීමේ දෙපාර්තමේන්තුව පවසයි.",
        "Paragraph": "උප්පැන්න සහතිකයක් නොමැතිවීමෙන් මෙතෙක් ජාතික හැඳුනුම්පත් ලබා ගැනීමට නොහැකි වු වයස අවුරුදු 40 ඉක්මවූ පුද්ගලයින් සඳහා ජාතික හැඳුනුම්පත් ලබා ගැනීමට තවදුරටත් අවස්ථාව පවතින බව පුද්ගලයින් ලියාපදිංචි කිරීමේ දෙපාර්තමේන්තුව පවසයි.\nඑම දෙපාර්තමේන්තුවේ කොමසාරිස් ජනරාල් ප්‍රදීප් සපුතන්ත්‍රී මහතා සඳහන් කලේ මේ  මස 30 වනදා දක්වා ඒ සඳහා අවස්ථාව පවතින බවය.\nමේ සඳහා ඉල්ලුම්පත් යොමු කිරීමට පසුගිය මාර්තු මස 31 වනදා දක්වා කාලය ලබා දී තිබුණූ බව ද ඔහු සඳහන් කළේය.\nකෙසේවෙතත් ප්‍රාදේශීය ලේකම්වරුන් සිදුකළ ඉල්ලීම් සැලකිල්ලට ගනිමින් ඉල්ලුම්පත් යොමු කිරීම සඳහා මෙලෙස කාලය ලබා දීමට කටයුතු කල බව පුද්ගලයින් ලියාපදිංචි කිරීමේ දෙපාර්තමේන්තුවේ කොමසාරිස් ජනරාල් ප්‍රදීප් සපුතන්ත්‍රී මහතා වැඩිදුරටත් සඳහන් කළේය."
    },
    {
        "ID": "198007",
        "Title": "අද කාලගුණය",
        "Link": "https://sinhala.adaderana.lk/news/198007",
        "Date": "| June 22, 2024  6:38 am",
        "Image": "https://s3.amazonaws.com/adaderanasinhala/1719019388-weather_S.jpg",
        "short_paragraph": "බස්නාහිර, සබරගමුව සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් විටින්විට වැසි ඇති වන බව කාලගුණවිද්‍යා දෙපාර්තමේන්තුව පවසයි.",
        "Paragraph": "බස්නාහිර, සබරගමුව සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් විටින්විට වැසි ඇති වන බව කාලගුණවිද්‍යා දෙපාර්තමේන්තුව පවසයි.\nබස්නාහිර සහ සබරගමුව පළාත්වලත්, මහනුවර, නුවරඑළිය සහ පුත්තලම දිස්ත්‍රික්කවලත් ඇතැම් ස්ථානවල මි.මී. 100 ට වැඩි තද වැසි ඇතිවිය හැක.\nමාතලේ සහ අනුරාධපුර දිස්ත්‍රික්කවල සිහින් වැසිවාර කිහිපයක් ඇතිවේ.\nමධ්‍යම කඳුකරයේ බටහිර බෑවුම් ප්‍රදේශවලත්, උතුරු, උතුරු-මැද සහ වයඹ පළාත්වලත් ත්‍රිකුණාමලය, හම්බන්තොට සහ මොනරාගල දිස්ත්‍රික්කවලත් විටින් විට හමන පැ.කි.මී. (40-50) ක පමණ තද සුළං ඇතිවිය හැකි බව කාලගුණවිද්‍යා දෙපාර්තමේන්තුව වැඩිදුරටත් දැනුම් දී තිබේ.\nමේ අතර, මන්නාරම සිට පුත්තලම හරහා හලාවත දක්වා සහ හම්බන්තොට සිට පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය   විටින් විට පැ.කි.මී. (60-65) දක්වා වැඩිවන අතර එම මුහුදු ප්‍රදේශ විටින් විට ඉතා රළු වේ.\nහලාවත සිට කොළඹ සහ ගාල්ල හරහා හම්බන්තොට දක්වා සහ ත්‍රිකුණාමලය සිට මුලතිව් සහ කන්කසන්තුරය හරහා මන්නාරම දක්වා වෙරළට ඔබ්බෙන් වන මුහුදු ප්‍රදේශවල   සුළගේ වේගය විටින් විට පැ.කි.මී. (50-55) දක්වා වැඩි විය හැකි අතර මුහුදු ප්‍රදේශ විටින් විට රළු වේ.\nකල්පිටිය සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල මුහුදු රළ උස මීටර් (2.0 – 2.5) ක් පමණ ඉහළ යාමේ හැකියාවක් පවතී. (මෙය ගොඩබිමට එන රළ උස නොවේ).\nමේ පිළිබඳ සිය අවධානය යොමු කරන ලෙස ධීවර හා නාවික ප්‍රජාවට දැනුම් දී තිබේ."
    },
    {
        "ID": "198006",
        "Title": "දකුණු අප්‍රිකාවට ජය",
        "Link": "https://sinhala.adaderana.lk/news/198006",
        "Date": "| June 21, 2024  11:34 pm",
        "Image": "https://s3.amazonaws.com/adaderanasinhala/1718993081-sa_S.jpeg",
        "short_paragraph": "විස්සයි විස්ස ලෝක කුසලාන ක්‍රිකට් තරගාවලියේ සුපර් 08 වටයේ එංගලන්තය සහ දකුණු අප්‍රිකාව අතර තරගය අද (21) පැවැත්වුණි.",
        "Paragraph": "විස්සයි විස්ස ලෝක කුසලාන ක්‍රිකට් තරගාවලියේ සුපර් 08 වටයේ එංගලන්තය සහ දකුණු අප්‍රිකාව අතර තරගය අද (21) පැවැත්වුණි.\nඑම තරගය ජයග්‍රහණය කිරීමට දකුණු අප්‍රිකානු කණ්ඩායම සමත්විය.\nඑංගලන්ත නායක ජොස් බට්ලර් ගේ ආරාධනය අනූව පළමුව පන්දුවට පහරදුන් දකුණු අප්‍රිකානු කණ්ඩායම සිය පන්දු ඕවර 20දී කඩුලු 6ක් දැවී ලකුණු 163ක් රැස්කළේය.\nක්වින්ටන් ඩි කොක් පන්දු 38කදී ලකුණු 65යි.\nඊට හතරේ පහර  4ක් සහ හයේ පහර 4ක් ඇතුළත් විය.\nපන්දු යැවීමේදී ජොෆ්‍රා ආචර් ලකුණු 40කට කඩුලු 3යි.\nපිළිතුරු ඉනිම ක්‍රීඩා කළ එංගලන්ත කණ්ඩායම පන්දු ඕවර 20 අවසානයේ දී කඩුලු 6ක් දැවී ලකුණු 156යි.\nඒ අනූව මෙම තරගය ලකුණු 7කින් ජයග්‍රහණය කිරීමට දකුණු අප්‍රිකානු කණ්ඩායම සමත්විය."
    },
    {
        "ID": "198005",
        "Title": "එංගලන්තයට ලැබුණු ඉලක්කය",
        "Link": "https://sinhala.adaderana.lk/news/198005",
        "Date": "| June 21, 2024  9:42 pm",
        "Image": "https://s3.amazonaws.com/adaderanasinhala/1718986371-in_S.jpg",
        "short_paragraph": "විස්සයි විස්ස ලෝක කුසලාන තරගාවලියේ සුපර් 08 වටයේ එංගලන්තය සහ දකුණු අප්‍රිකාව අතර තරගය මේ වනවිට පැවැත්වෙයි.",
        "Paragraph": "විස්සයි විස්ස ලෝක කුසලාන තරගාවලියේ සුපර් 08 වටයේ එංගලන්තය සහ දකුණු අප්‍රිකාව අතර තරගය මේ වනවිට පැවැත්වෙයි.\nඑංගලන්ත නායක ජොස් බට්ලර් ගේ ආරාධනය අනූව පළමුව පන්දුවට පහරදුන් දකුණු අප්‍රිකානු කණ්ඩායම සිය පන්දු ඕවර 20දී කඩුලු 6ක් දැවී ලකුණු 163ක් රැස්කළේය.\nක්වින්ටන් ඩි කොක් පන්දු 38කදී ලකුණු 65 (4x4, 6x4) යි.\nපන්දු යැවීමේදී ජොෆ්‍රා ආචර් ලකුණු 40කට කඩුලු 3යි."
    },
    {
        "ID": "198004",
        "Title": "රාජිතගෙන් ජනපතිට පැසසුම්",
        "Link": "https://sinhala.adaderana.lk/news/198004",
        "Date": "| June 21, 2024  9:24 pm",
        "Image": "https://s3.amazonaws.com/adaderanasinhala/1718985726-rajitha_S.jpg",
        "short_paragraph": "බංකොලොත් වීමෙන් පසු කෙටිම කාලයක් තුළ ඉන් මිදුණු එකම රට ශ්‍රී ලංකාව බව සමගි ජන බලවේගයේ පාර්ලිමේන්තු මන්ත්‍රී රාජිත සේනාරත්න මහතා පවසයි.",
        "Paragraph": "බංකොලොත් වීමෙන් පසු කෙටිම කාලයක් තුළ ඉන් මිදුණු එකම රට ශ්‍රී ලංකාව බව සමගි ජන බලවේගයේ පාර්ලිමේන්තු මන්ත්‍රී රාජිත සේනාරත්න මහතා පවසයි.\nඔහු වැඩිදුරටත් කියා සිටියේ, වත්මන් ජනාධිපති රනිල් වික්‍රමසිංහ අර්බුදය සමයේ ආණ්ඩුව භාරගත් නිසා අද වන විට රට අර්බුදයෙන් ගැලවී ඇති බවය.\nමෙහිදී වැඩිදුරටත් අදහස් දැක්වූ රාජිත සේනාරත්න මහතා,\n\"බෙහෙත් පෙත්තක් බොන්න බැරි වුණ රටක තමා අද ඖෂධ ශාලාහිමියන් මේ තරම් උත්කර්ෂවත් උත්සවයක් කරන්නේ. දැන් මේ ජනාධිපතිතුමා නොඑන්න ඒ කියන්නේ, අනිත් නායකයෝ ඔක්කෝටම මේක ඉදිරිපත් කළා. අපේ නායකයින්ට ඉදිරිපත් කළාම හිටිය ආර්ථික විශේෂඥයින් කිව්වා නායකතුමා අත තියන්න එපා කිව්වා. අත පිච්චෙනවා කියලා අත අල්ල ගත අය අද අංකුං කියන්නේ කොහොම ද? ලෝක ඉතිහාසයේ කියැවෙනවා දෑකැත්තයි මිටියයි ගහපු එකම පක්ෂයේ ධනපති පන්තියකින් උදුරා ගත යුතු බලය, ධනපති පන්තිය තැටියේ තියලා දෙනකොටත් එපා කිව්වා. එතකොට තේරෙනවා ද මේකේ තියෙන භයානකකම. අපිට දේශපාලන ඕනෑම මතවාද තියෙන්න පුළුවන්. මොන මතවාද තිබුණත් රටක් තියෙන්න ඕනේ. ඔච්චරයි මම දන්න දේශපාලනය. අපි කුහක වුණොත් අපේ රටට අනාගතයක් නෑ. අපේ පක්ෂය කරොත් ඕන එකක් හොඳයි. විරුද්ධ පක්ෂ කළොත් ඔක්කෝම විරුද්ධයි. මම නම් ඒ ධර්මය පිළිගන්නේ නෑ. මේ රට අවුරුද්දකට එහා තිබුණ තැන හැටියට හීනෙන්වත් හිතුවද මෙච්චර ඉක්මනින් මේක කරයි කියලා. අපේ රට තමා බංකොලොත් වෙලා මෙච්චර කෙටි කාලයකින් එළියට ආපු ලෝකයේ පළමු රට.\""
    },
    {
        "ID": "198003",
        "Title": "කෝටි 18ක මහල් නිවසක් දන්දුන් බුද්ධ පුත්‍රයෙක්",
        "Link": "https://sinhala.adaderana.lk/news/198003",
        "Date": "| June 21, 2024  8:30 pm",
        "Image": "https://s3.amazonaws.com/adaderanasinhala/1718982477-monk_S.jpg",
        "short_paragraph": "බුද්ධ කාලීනව භාරතයේ විසූ ජීවක වෙදදුරු ගිලනුන්ට උපස්ථාන කරමින් සමාජය සුවපත් කිරීමට කැප වූ ආකාරය අප ඉතිහාසය තුළ අසා තිබේ.",
        "Paragraph": "බුද්ධ කාලීනව භාරතයේ විසූ ජීවක වෙදදුරු ගිලනුන්ට උපස්ථාන කරමින් සමාජය සුවපත් කිරීමට කැප වූ ආකාරය අප ඉතිහාසය තුළ අසා තිබේ.\nඑවැනි වෙදදුරෙකු නොවුන ද, ගිලනුන්ට උපස්ථාන කිරීම උදෙසා උතුම් වූ මෙහෙවරක් සිදුකරන බුද්ධ පුත්‍රයෙකු පිළිබඳ කතාවක් මේ උතුම් පෝ දිනයේ අපට අසන්නට ලැබුණි.\n\"ආරෝග්‍ය පරමා ලාභා\" බුද්ධ ඉගැන්වීමට අනුව නිරෝගිකම උතුම්ම ලාභයයි.\nඒ නිසාම මිනිසුන් තමන්ට නිරෝගි දිවියක් උරුම කරගැනීමට බොහෝ සෙයින් කැපවී කටයුතු කරයි.\nඒ අතරේ ඉතාම සුළු පිරිසක් අනෙකාට නිරෝගි දිවි පෙවෙතක් උරුම කරදීමට තමන් සතු දෑ කැපකරමින් වෙහෙසී කටයුතු කරයි.\nමේ එවැනි පරාර්ථකාමි සිතුවිල්ලක් ඔස්සේ බිහිවූ මාබොටුවන ශ්‍රී පියරතන නාහිමි සුව සෙවණයි.\nබාහිරින් මෙන්ම අභ්‍යන්තරයෙන්ද මෙම ගොඩනැගිල්ලේ තරු පන්තියේ හෝටලයක පෙනුම සහ පහසුකම් තිබුණද මෙය සැබවින්ද ගිලනුන්ට උපස්ථාන කිරීම වෙනුවෙන් බිහිකළ ආයතනයකි.\nගාල්ල කරාපිටිය ශික්ෂණ රෝහලෙන් ප්‍රතිකාර ගැනීමට පැමිණෙන පිළිකා රෝගීන්ට, වකුගඩු රෝගීන්ට සහ හදවත් රෝගීන්ට එම රෝගයට ප්‍රතිකාර ලබාගන්නා කාලය තුළ නවාතැන් පහසුකම් හා ආහාරපාන නොමිලේ සැපයීම මේ ඔස්සේ සිදු වේ.\nඅමෙරිකාවේ කැලිෆෝනියාවේ ප්‍රධාන සංඝනායක පුජ්‍ය කහඳ අමරබුද්ධි හිමියන්ගේ සංකල්පයකට අනුව 2017 වසරේ මෙම සුව සෙවණ ඉදිකර ඇත්තේ රුපියල් කෝටි 18ක් පමණ වැය කරමිනි.\nඑහිදි උන්වහන්සේට හිතවත් අමෙරිකාවේ වැසෙන දායකයින් කිහිපදෙනෙකු මූල්‍යමය දායකත්වය සපයා තිබේ.\nරෝහලට බාහිරින් නැවති සිට ප්‍රතිකාර ලබාගැනීම සම්බන්ධයෙන් වෛද්‍යවරයෙකු විසින් සිදුකළ නිර්දේශයක් ඇති ඕනෑම අයෙකුට මෙහි නේවාසිකව රැඳීසිට කරාපිටිය රෝහලෙන් ප්‍රතිකාර ගැනීමේ හැකියාව පවතී.\nඑහි රැඳී සිටින රෝගින් පවසන්නේ වෙනදා දුර බැහැර සිට දෛනිකව ප්‍රතිකාර ලබාගැනීමට පැමිණි තමන්ට මෙලෙස නොමිලේ පහසුකම් සපයාදීම උතුම් වූ පිංකමක් බවය.\nකරාපිටිය රෝහලට ප්‍රතිකාර ලබාගැනීමට පැමිණෙන රෝගින්ට ලබාදෙන සේවාවන්ට අමතරව මෙම සුව සෙවණ පරිශ්‍රය තුළ විශේෂ අවශ්‍යතා ඇති දරුවන් සඳහා පාසලක්ද ක්‍රියාත්මක වේ.\nශාසනික මෙහෙවරින් ඔබ්බට ගොස් සමාජීය මෙහෙවරකටද මුල් වී සිටින මෙවන් භික්ෂුන් වහන්සේ මුළු මහත් සමාජයටම ආදර්ශයකි."
    },
    {
        "ID": "198002",
        "Title": "10ක් රෝහලට යැවූ ජෙලිෆිෂ්",
        "Link": "https://sinhala.adaderana.lk/news/198002",
        "Date": "| June 21, 2024  8:21 pm",
        "Image": "https://s3.amazonaws.com/adaderanasinhala/1718981851-jelly_S.jpg",
        "short_paragraph": "ජෙලිෆිෂ් මත්ස්‍ය විශේෂය ශරීරයේ ගෑවීමෙන් සමෙහි ඇති වූ ආසාත්මිකතාවයක් හේතුවෙන් පානදුර මුහුදේ දියනාමින් සිටි දස දෙනෙකු රෝහල්ගත කළ බව පොලීසිය පවසයි.",
        "Paragraph": "ජෙලිෆිෂ් මත්ස්‍ය විශේෂය ශරීරයේ ගෑවීමෙන් සමෙහි ඇති වූ ආසාත්මිකතාවයක් හේතුවෙන් පානදුර මුහුදේ දියනාමින් සිටි දස දෙනෙකු රෝහල්ගත කළ බව පොලීසිය පවසයි.\nමෙම මත්ස්‍ය විශේෂය ශරීරයේ ගැවුණු ස්ථානයන්හි රතුපැහැ ගැන්වීම, කැසීම් සහ වේදනාවක් දැනීම වැනි රෝග ලක්ෂණ මතුව තිබේ.\nපොලීසිය පැවසුවේ මෙම පිරිස ප්‍රතිකාර සඳහා පානදුර මූලික රෝහලට යොමුකල බවය."
    },
    {
        "ID": "198001",
        "Title": "මුහුද මැදදී ධීවරයෙකු ව ඝාතනය කෙරේ",
        "Link": "https://sinhala.adaderana.lk/news/198001",
        "Date": "| June 21, 2024  7:51 pm",
        "Image": "https://s3.amazonaws.com/adaderanasinhala/1718981078-Dead_S.jpg",
        "short_paragraph": "බේරුවල ධීවර වරායේ සිට බහුදින ධීවර යාත්‍රාකින් මුහුදු ගිය ධීවරයින් පිරිසක් අතර සිටි අයෙක් එහි සිටි තවත් ධීවරයෙකුට තියුණු ආයුධයකින් පහරදී ඝාතනය කර තිබේ.",
        "Paragraph": "බේරුවල ධීවර වරායේ සිට බහුදින ධීවර යාත්‍රාකින් මුහුදු ගිය ධීවරයින් පිරිසක් අතර සිටි අයෙක් එහි සිටි තවත් ධීවරයෙකුට තියුණු ආයුධයකින් පහරදී ඝාතනය කර තිබේ.\nනින්දේදී කකුලක් පෑගීමේ සිද්ධියක් හේතුවෙන් ඇති වූ බහින්බස්වීමකින් පසු මෙම ඝාතනය සිදුව ඇති බව පොලීසිය පැවසුවේය.\nඅනතුරුව සෙසු ධීවරයන් පිරිස, ඝාතනය සිදුකළ ධීවරයා ගැටගසා ගොඩබිමට රැගෙනවිත් තිබේ.\n'සහන් පුතා' නම් බහුදින ධීවර යාත්‍රව පසුගිය පසුගිය 09 වැනිදා දියඹට ගොස් ඇත්තේ ධීවරයින් පස් දෙනෙකු ද සමගිනි.\nමුහුදු සැතපුම් 180ක් පමණ ගැඹුරු මුහුදේදී නිදාගෙන සිටි එක් ධීවරයෙකුගේ කකුල තවත් ධීවරයෙකුට සිදු වූ අත්වැරදීමකින් පෑගී තිබේ.\nඑම අවස්ථාවේදී නිදාගෙන සිටි ධීවරයා නැගිට අසල වූ තියුණු ආයුධයකින් කකුල පාගන ලද ධීවරයාගේ උදරයට පහරදී ඇති බව පොලීසිය සඳහන් කළේය.\nඑහිදී අදාළ ධීවරයා මියගොස් ඇති අතර පහරදුන් ධීවරයාගෙන් සෙසු පිරිස සිදුවීම පිළිබඳව විමසා තිබේ.\nසෙසු පිරිසට ද ඔහු එම අවස්ථාවේදී තර්ජනය කර ඇත්තේ පහර දෙන බව පවසමිනි.\nඑම අවස්ථාවේදී අදාළ පිරිස එක්ව ඝාතනය සිදුකරන ලද ධීවරයා අල්ලා ගැටගසා ගොඩබිමට අද දිනයේදී ගෙන එනු ලැබීය.\nමෙම ඝාතනය ඊයේ දිනයේදී සිදුව ඇති අතර අදාළ යාත්‍රාව අද දිනයේදී ගොඩබිමට පැමිණියේය.\nඒ් අනුව බේරුවල පොලීසිය දැනුවත් කිරීමෙන් අනතුරුව පොලීසිය මඟින් සැකකරු අත්අඩංගුවට ගනු ලැබීය.\nදින එකහමාරක් පමණ ගැටගසා තිබීම හා ඇති වූ පොබැදීම් හේතුවෙන් තුවාල ලබා තිබීම නිසා සැකකරු රෝහල්ගත කළ බව පොලීසිය පැවසුවේය.\nඔහුගෙන් පොලීසිය සිදුකළ ප්‍රශ්න කිරීම්වලදී පවසා ඇත්තේ, තමන් නින්දේ සිටියදී කකුල පෑගීම හේතුවෙන් ඇති වූ ක්ෂණික කෝපය හේතුවෙන් මෙම ඝාතනය සිදුකළ බවය.\nඑලෙස ඝාතනයට ලක්ව තිබුණේ බේරුවල රොක්ලන්ඩ්වත්ත ප්‍රදේශයේ පදිංචි 49 හැවිරිදි උපුල් ශාන්ත ප්‍රනාන්දු නම් අයෙකි."
    },
    {
        "ID": "198000",
        "Title": "කාසියේ වාසිය එංගලන්තයට",
        "Link": "https://sinhala.adaderana.lk/news/198000",
        "Date": "| June 21, 2024  7:35 pm",
        "Image": "https://s3.amazonaws.com/adaderanasinhala/1718987893-cri_S.jpg",
        "short_paragraph": "විස්සයි විස්ස ලෝක කුසලාන තරගාවලියේ සුපර් 08 වටයේ තවත් තීරණාත්මක තරගයක් අද (21) පැවැත්වෙයි.",
        "Paragraph": "විස්සයි විස්ස ලෝක කුසලාන තරගාවලියේ සුපර් 08 වටයේ තවත් තීරණාත්මක තරගයක් අද (21) පැවැත්වෙයි.\nඒ එංගලන්තය සහ දකුණු අප්‍රිකාව අතරයි.\nඑම තරගයේ කාසියේ වාසිය දිනාගැනීමට එංගලන්තය සමත්විය.\nඒ අනුව ඔවුන් තීරණය කළේ පන්දු යැවීමට යි.\nමෙම ක්‍රිකට් තරගය ශාන්ත ලුසියා හි පැවැත්වෙයි."
    },
    {
        "ID": "197999",
        "Title": "සියලුදෙනා සහාය නොදැක්වුවහොත් රට යළි අර්බුදයකට පත්වන බව ජනපති කියයි",
        "Link": "https://sinhala.adaderana.lk/news/197999",
        "Date": "| June 21, 2024  6:42 pm",
        "Image": "https://s3.amazonaws.com/adaderanasinhala/1718975799-ranil-wickremesinghe_S.jpg",
        "short_paragraph": "නව ආර්ථික පරිවර්තනයක් තුළින් ශ්‍රී ලංකාව ගොඩනැගීමට රජය ඉදිරිපත් කර ඇති වැඩපිළිවෙළ සමඟ සියලුදෙනා එක්විය යුතු බව ජනාධිපති රනිල් වික්‍රමසිංහ මහතා පවසයි.",
        "Paragraph": "නව ආර්ථික පරිවර්තනයක් තුළින් ශ්‍රී ලංකාව ගොඩනැගීමට රජය ඉදිරිපත් කර ඇති වැඩපිළිවෙළ සමඟ සියලුදෙනා එක්විය යුතු බව ජනාධිපති රනිල් වික්‍රමසිංහ මහතා පවසයි.\nඖෂධ, ඉන්ධන සහ පොහොර සපයා ගත නොහැකිව දුක්විඳී අතීතය කිසිවෙකු අමතක නොකළ යුතු අතර මතු පරපුරට එවන් අඳුරු අත්දැකීමකට ඉඩ නොතැබිය යුතු බව ජනාධිපතිවරයා සඳහන් කරයි.\nසමස්ත ලංකා පෞද්ගලික ඖෂධ ශාලා හිමියන්ගේ සංගමයේ 09 වන සම්මේලනයට එක්වෙමින් ජනාධිපති රනිල් වික්‍රමසිංහ මහතා මේ බව කියා සිටියේය.\n\"අමාරු කාලයේ රජයේ ආයතන කඩා වැටුණු අවස්ථාවේ දී ඔබ ඉදිරියට ඇවිත් මේ වගකීම ඉටු කළේ. ඒ කාලේ ඖෂධ තිබුණේ නෑ. ඖෂධ තිබුණත් සල්ලි තිබුණේ නෑ. පැනලා ගියා නම් රට කඩා වැටෙනවා. තමන් තමන්ගේ යුතුකම ඉෂ්ට කළා. ඒකයි අපි රටේ හැම එක්කෙනාගෙන්ම බලාපොරොත්තු වෙන්නේ. අවාසනාවකට ඒක සිදුවන්නේ නෑ. ඔබතුමන්ලා කොහොම ද පැනලා දුවන්නේ කියලා දන්නේ නෑ. මම කොහොම ද පැනලා දුවන්නේ කියලා දන්නේ නෑ. රට භාරගත් අවස්ථාවේ දී මට මතකයි එදා තිබුණ හිඟය. එදා අපිට බෙහෙත් ගේන්න විදේශ විනිමය නෑ. පොහොර ගේන්න විදේශ විනිමය නෑ. තෙල් ගේන්න විදේශ විනිමය නෑ. ආණ්ඩුවේ මුදල් නෑ. එහෙම තත්ත්වයක් තිබුණේ. මොකද්ද දෙන්නේ කියන එක හරි අමාරු තීරණයක්. පසුගිය කාලය තුළ දී අමාරු තීරණ ගොඩක් ගන්න වුණා. වැට් වැඩිකරනවා ද නැද්ද? වැට් වැඩි කරපු මාස දෙකේ බැනුම් අහපු හැටි. ඒත් රුපියල ස්ථාවර වුණ නිසයි අපි අද මෙතැන ඉන්නේ.\"\nඑහිදී වැඩිදුරටත් අදහස් දැක්වූ ජනාධිපති රනිල් වික්‍රමසිංහ මහතා,\n\"IMF සංවිධානය සමග දෙවැනි වටයේ අධ්‍යක්ෂ මණ්ඩලය සාකච්ඡා කරලා අපි මෙතෙක් කල් ගෙනියන වැඩසටහනත් හරි අනාගතයේ ගෙනියන එකත් හරි කියලා යෝජනා කළා. අපි යම් තත්ත්වයකට ඇවිල්ලා. මෙතැන ඉඳන් ණය ගෙවන්න ආපහු. දැනට අපි චීනය එක්ක කතා කරනවා මේ වැඩ අවසන් කරන්න. එන සුමානේ පැරිස් සංගමයේ සහ එයට අයිති නොවන රටවලුත් හම්වෙලා දෙකම එකතු වෙලා OCC නිල වශයෙන් ණයදෙන අයගේ කමිටුව සමග සාකච්ඡා කරන්න. එතැන එකඟත්වයට ඇවිත් වැටුණ වළෙන් එළියට එන්න බලන්නේ. එළියට ආවා කියලා හිතන්න එපා ගමන ඉවරයි කියලා. අපි මේක හැදුවේ නැත්නම්, අලුත් ආර්ථිකයකට ගියේ නැත්නම් අපි ආපහු වැටෙනවා. දෙවැනි වතාවටත් අපි එතැනට යන්න ඕනේ ද?\""
    },
    {
        "ID": "197998",
        "Title": "හිඟ බදු අයකර ගැනීම ගැන රාජ්‍ය ඇමතිගෙන් ප්‍රකාශයක්",
        "Link": "https://sinhala.adaderana.lk/news/197998",
        "Date": "| June 21, 2024  6:17 pm",
        "Image": "https://s3.amazonaws.com/adaderanasinhala/1718974323-Ranjith_s.jpg",
        "short_paragraph": "රාජ්‍ය ආයතනවලින් අයකර ගත යුතු හිඟ බදු ප්‍රමාණයක් තවදුරටත් පවතින බව මුදල් රාජ්‍ය අමාත්‍ය රංජිත් සියඹලාපිටිය මහතා පවසයි.",
        "Paragraph": "රාජ්‍ය ආයතනවලින් අයකර ගත යුතු හිඟ බදු ප්‍රමාණයක් තවදුරටත් පවතින බව මුදල් රාජ්‍ය අමාත්‍ය රංජිත් සියඹලාපිටිය මහතා පවසයි.\nරාජ්‍ය අමාත්‍යවරයා පැවසුවේ, එම හිඟ බදු අයකර ගැනීමට අවශ්‍ය සෑම පියවරක්ම ඉදිරියේ දී ගන්නා බවය.\n\"ලෝකයේ අඩුම රාජ්‍ය ආදායම තිබිලත් දැන් යම් තැනකට ඇවිල්ලා රට කරගෙන යනවා. විපක්ෂය දැන් කියන්න උත්සාහ කරනවා මේ අයකර ගන්න තියෙන දේවල් අයකර ගන්නේ නැතුව අලුත් දේවල් කරන්න හදනවා අපි හිටියා නම් ඔහොම නෑ කියන්නනේ ඔය උත්සාහය. ඕක සරල තර්කයක්. රජය හැටියට පැහැදිලිවම කියන්න ඕනේ ඔව් හිඟ බදු ප්‍රමාණයක් තියෙනවා. පළවෙනි එක අපේ රටේ බදු නීතියේ තියෙන අභියාචන අයිතිය. ඒක ලෝකයේම තියෙනවා. රජය විසින් බද්දක් ගෙවන්න කිව්වහම නීතිය ඉදිරියේ ගිහින් අභියාචනා කරන්න රජය කිව්වට අපිට මේක ගෙවන්න බෑ කියලා අධිකරණයෙන් අධිකරණයට යන්න සමස්ත ජනතාවට අයිතියක් තියෙනවා. ඒ තුළ තියෙන ඒවා තමා මෙතැන වැඩිපුර තියෙන්නේ. දෙවැනි එක රජයේ ආයතන ගෙවන්න තියෙන බදු. මම කියන්න ඕනේ හිඟ බදු අයකර ගැනීමට රජයට  තියෙන සියලු බලතල මේ යුගයේ තරම් ක්‍රියාත්මක කරපු යුගයක් තවත් නෑ.\""
    },
    {
        "ID": "197997",
        "Title": "රතු මුහුදේ දී නෞකාවකට හූති මිසයිල ප්‍රහාරයක්",
        "Link": "https://sinhala.adaderana.lk/news/197997",
        "Date": "| June 21, 2024  5:15 pm",
        "Image": "https://s3.amazonaws.com/adaderanasinhala/1718971262-sheep_S.jpg",
        "short_paragraph": "ගල් අඟුරු ප්‍රවාහන ග්‍රීක නෞකාවකට රතු මුහුදේදී හූති මිසයිල ප්‍රහාරයක් එල්ලවන අයුරු දැක්වෙන වීඩියෝවක් විදෙස් මාධ්‍ය වාර්තා කර තිබේ.",
        "Paragraph": "ගල් අඟුරු ප්‍රවාහන ග්‍රීක නෞකාවකට රතු මුහුදේදී හූති මිසයිල ප්‍රහාරයක් එල්ලවන අයුරු දැක්වෙන වීඩියෝවක් විදෙස් මාධ්‍ය වාර්තා කර තිබේ.\nප්‍රහාරය එල්ල වී තිබුණේ යේමනයේ හුදෙයිදා වරායට ඔබ්බෙන් වූ මුහුදේදීය.\nමීට සතියකට පමණ පෙර එල්ල වූ ප්‍රහාරයෙන්, නෞකාව මේ වනවිට සම්පූර්ණයෙන් ගිලී ගොස් ඇති බව විදෙස් මාධ්‍ය වාර්තා කර තිබේ.\nප්‍රහාරය එල්ලවන අවස්ථාවේ දි එහි කාර්යමණ්ඩල සේවකයින් විසි දෙදෙනෙකු පමණ සිට තිබූ අතර ඔවුන් සියලුදෙනා පිලිපීන ජාතිකයින් බව සඳහන් වේ.\nඉන් අයෙකු ප්‍රහාරයෙන් මියගොස් තිබේ.\nසෙසු පිරිස ගුවන් මඟින් මුදාගැනීමට අමෙරිකානු නාවික හමුදාව පියවර ගෙන තිබුණි.\nපසුගිය වසරේ නොවැම්බර් මාසයේදී යේමනයේ හූති සංවිධානය රතුමුහුදේ වාණිජ නෞකා ඉලක්ක කරමින් ප්‍රහාර එල්ල කිරීම ආරම්භ කළේ පලස්තීනයට සහාය දැක්වීමක් වශයෙනි.\nමේ එතැන් පටන් හූති ප්‍රහාරයකින් ගිලී ගිය දෙවන නෞකාවය.\nඉරානයේ සහාය ලබන හූති සංවිධානය පවසන්නේ ඔවුන් ඊශ්‍රායල බලා යන නෞකා ඉලක්ක කරන බවය.\n\n"
    },
    {
        "ID": "197996",
        "Title": "වසර 16කට පසු කොදෙව් ක්‍රීඩිකාවන්ට එරෙහිව ශ්‍රී ලංකාව පූර්ණ තරගාවලි ජයක්",
        "Link": "https://sinhala.adaderana.lk/news/197996",
        "Date": "| June 21, 2024  4:34 pm",
        "Image": "https://s3.amazonaws.com/adaderanasinhala/1718968029-cri_S.jpg",
        "short_paragraph": "වසර 16කට පසුව බටහිර ඉන්දීය කොදෙව් කාන්තා කණ්ඩායමට එරෙහිව පූර්ණ තරගාවලි ජයක් වාර්තා කිරීමට ශ්‍රී ලංකා කාන්තා ක්‍රිකට් කණ්ඩායම සමත්ව තිබේ.\r\n\r\nඒ අදින් අවසන් වූ  කොදෙව් කාන්තා කණ්ඩායම සමග පැවති තුන්වන සහ අවසන් එක්දින තරගය ලකුණු 161කින් ජය ගැනීමට ශ්‍රී ලංකා ක්‍රීඩිකාවන් සමත් වීමත් සමගය.",
        "Paragraph": "වසර 16කට පසුව බටහිර ඉන්දීය කොදෙව් කාන්තා කණ්ඩායමට එරෙහිව පූර්ණ තරගාවලි ජයක් වාර්තා කිරීමට ශ්‍රී ලංකා කාන්තා ක්‍රිකට් කණ්ඩායම සමත්ව තිබේ.\nඒ අදින් අවසන් වූ  කොදෙව් කාන්තා කණ්ඩායම සමග පැවති තුන්වන සහ අවසන් එක්දින තරගය ලකුණු 161කින් ජය ගැනීමට ශ්‍රී ලංකා ක්‍රීඩිකාවන් සමත් වීමත් සමගය.\nහම්බන්තොට දී පැවති තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර තුළ කඩුලු 06ක් දැවී ලකුණු 275ක් ලබා ගත්හ.\nඑම ඉනිම වෙනුවෙන් ශ්‍රී ලංකා කණ්ඩායමේ නායිකා චමරි අතපත්තු ලකුණු 91ක් රැස්කිරීමට සමත් වු අතර නිලක්ෂිකා සිල්වා ලකුණු 63ක් සහ අනුෂ්කා සංජීවනී ලකුණු 55ක් ලබා ගත්හ.\nතරගයේ ජයග්‍රහණය සදහා ලකුණු 276ක ඉලක්කය හඹා යාමට පිටියට පිවිසි කොදෙව් ක්‍රීඩිකාවන්ට පන්දුවාර 34යි පන්දු 5ක් තුළ සියලුදෙනා දැවී ලබාගත හැකිවුයේ ලකුණු 115ක් පමණයි.\nවිශිෂ්ට පන්දු යැවීමක නිරත වූ සචිනි නිසංසලා ලකුණු 28කට කඩුලු 05ක් බිඳහෙලීමට සමත් වුණි."
    },
    {
        "ID": "197995",
        "Title": "රන් බිස්කට් තොගයක් සමග ගුවන් තොටුපොළේ ආරක්ෂක නිලධාරියෙක් අත්අඩංගුවට",
        "Link": "https://sinhala.adaderana.lk/news/197995",
        "Date": "| June 21, 2024  4:30 pm",
        "Image": "https://s3.amazonaws.com/adaderanasinhala/1718969723-gold_biscut_S.jpg",
        "short_paragraph": "නීතීවිරෝධී ලෙස මෙරටට ගෙන ආ රුපියල් හාර කෝටි අසූ ලක්ෂයක් පමණ වටිනා රන් බිස්කට් තොගයක් ගුවන් තොටුපොළෙන් රැගෙන යාමට උත්සහ කළ ගුවන් තොටුපොළ ආරක්ෂක අංශ නිලධාරීවරයෙකු අත්අඩංගුවට ගෙන තිබේ.",
        "Paragraph": "නීතීවිරෝධී ලෙස මෙරටට ගෙන ආ රුපියල් හාර කෝටි අසූ ලක්ෂයක් පමණ වටිනා රන් බිස්කට් තොගයක් ගුවන් තොටුපොළෙන් රැගෙන යාමට උත්සහ කළ ගුවන් තොටුපොළ ආරක්ෂක අංශ නිලධාරීවරයෙකු අත්අඩංගුවට ගෙන තිබේ.\nඅද (21) අලුයම ගුවන් මඟින් පැමිණි පුද්ගලයෙකු විසින් සංක්‍රමණික ගුවන් මගී පර්යන්තයේ වැසිකිළියක් තුළ දී රන් බිස්කට් 18ක් අදාළ නිලධාරියා වෙත ලබාදී ඇති අතර ඔහු ඒවා සිය ඇඳුමේ සඟවාගෙන කටුනායක ගුවන් තොටුපොළෙන් පිටව යාමට උත්සහ දරා ඇති බව සඳහන්ය.\nඑහිදී රේගු මත්ද්‍රව්‍ය පාලන අංශයේ නිලධාරීන් විසින් ඔහු අත්අඩංගුවට ගෙන ඇති අතර සැකකරු සතුව තිබී සොයාගත් රන් බිස්කට් තොගය කිලෝ ග්‍රෑම් 02යි ග්‍රෑම් 86ක බරකින් යුතු වන බව සඳහන්ය.\nවසර 15ක සේවා කාලයක් ගුවන් තොටුපොළ ආරක්ෂක නිලධාරීවරයෙකු ලෙස සේවය කළ අයෙකු වන මොහු 40 හැවිරිදි හක්මණ ප්‍රදේශයේ පදිංචිකරුවෙකු බව වාර්තා වේ.\nරුපියල් 60,000ක මුදලක් ලබාදීමේ පොරොන්දුව මත මෙම ආරක්ෂක නිලධාරීවරයා අදාළ රන් බිස්කට් තොගය ගුවන් තොටුපළෙන් ඉවතට ගෙනයාමට උත්සහ කර ඇති බව රේගුව සිදුකළ මූලික විමර්ශනවලදී අනාවරණය වී ඇත."
    },
    {
        "ID": "197994",
        "Title": "ෂාරුක් වාර්තා අතරට",
        "Link": "https://sinhala.adaderana.lk/news/197994",
        "Date": "| June 21, 2024  4:24 pm",
        "Image": "https://s3.amazonaws.com/adaderanasinhala/1718969229-sharuk_S.jpg",
        "short_paragraph": "ෆෝර්බ්ස් සඟරාවේ නවතම වාර්තා අනුව ඉන්දීය සුපිරි නළු ෂාරුක් ඛාන් ඉන්දියාවේ ධනවත්ම නළුවා බවට පත්ව තිබේ.",
        "Paragraph": "ෆෝර්බ්ස් සඟරාවේ නවතම වාර්තා අනුව ඉන්දීය සුපිරි නළු ෂාරුක් ඛාන් ඉන්දියාවේ ධනවත්ම නළුවා බවට පත්ව තිබේ.\nඑක් චිත්‍රපටයක් වෙනුවෙන් ඉන්දීය රුපියල් කෝටි 150 ඉක්මවූ මුදලක් අය කරන ෂාරුක්ගේ සම්පූර්ණ දළ වත්කම ඉන්දීය රුපියල් කෝටි 6,300කි.\nෆෝර්බ්ස් සඟරාවේ ධනවත්ම ඉන්දීය නළුවන් අතරට අමීර් ඛාන්, අක්ෂේ කුමාර් සහ සල්මාන් ඛාන් ද අයත් වන අතර දකුණු ඉන්දීය නළුවන් කිහිපදෙනෙක්ද ඇතුළත්ව සිටී."
    },
    {
        "ID": "197993",
        "Title": "මෛත්‍රීගේ ප්‍රකාශයට අගරදගුරු පදවියෙන් පිළිතුරු",
        "Link": "https://sinhala.adaderana.lk/news/197993",
        "Date": "| June 21, 2024  3:05 pm",
        "Image": "https://s3.amazonaws.com/adaderanasinhala/1718963712-Jude_S.jpg",
        "short_paragraph": "පාස්කු ප්‍රහාරයේ වින්දිතයින් වෙනුවෙන් විවිධ පාර්ශ්වවලින් කාදිනල් හිමියන්ට ලැබුණු ආධාර මුදලින් රුපියල් මිලියන 500ක් පමණ මුදලක් මේ වනවිට වින්දිතයින් වෙනුවෙන් වියදම් කර ඇති බව කොළඹ අගරදගුරු පදවි ජන සන්නිවේදන අධ්‍යක්ෂ ගරු ජූඩ් ක්‍රිෂාන්ත පියතුමා පවසයි.",
        "Paragraph": "පාස්කු ප්‍රහාරයේ වින්දිතයින් වෙනුවෙන් විවිධ පාර්ශ්වවලින් කාදිනල් හිමියන්ට ලැබුණු ආධාර මුදලින් රුපියල් මිලියන 500ක් පමණ මුදලක් මේ වනවිට වින්දිතයින් වෙනුවෙන් වියදම් කර ඇති බව කොළඹ අගරදගුරු පදවි ජන සන්නිවේදන අධ්‍යක්ෂ ගරු ජූඩ් ක්‍රිෂාන්ත පියතුමා පවසයි.\nහිටපු ජනාධිපති මෛත්‍රීපාල සිරිසේන මහතා ඊයේ (20) සිදුකළ ප්‍රකාශයට පිළිතුරු ලබාදෙමින් උන්වහන්සේ මේ බව සඳහන් කළේය.\n\"මෛත්‍රීපාල සිරිසේන මහතා අද වනවිට දේශපාලන අතින් ඉතාමත් බංකොළොත්භාවයකට පත්වුණු පුද්ගලයෙක්. එතුමාගේ බංකොළොත්භාවය වහ ගැනීමට මෙවැනි බොරු ප්‍රචාර මාධ්‍ය ඉදිරියේ කියන්නේ. ඇත්තටම කාදිනල් හිමිට ලැබුණු මුදලින් මිලියන 500කට වැඩි මුදලක් මේ වනවිටත් වින්දිතයින් වෙනුවෙන් කොළඹ කතෝලික සභාවේ අගරදගුරු හිමිපාණන් යටතේ තියෙන සහන සේවා ආයතනයක් වන සෙත්සරණ ආයතනය විසින් වියදම් කරලා තියෙනවා. ක්‍රිස්තුන් වහන්සේ ඉගැන්වීමක් තියෙනවා දකුණු අතින් දෙන දේ වමතට නොදැනෙන් දෙන්න ඕනේ කියලා. ඒ නිසා තමයි කතෝලික සභාවෙන් කරන දේවල් මාධ්‍ය හමුවේ ප්‍රචාරය නොකර බොහෝම රහසිගතව සිදුකරන්නේ.\""
    },
    {
        "ID": "197992",
        "Title": "ප්‍රදේශ කිහිපයකට මි. මී 100 ඉක්මවූ වැසි",
        "Link": "https://sinhala.adaderana.lk/news/197992",
        "Date": "| June 21, 2024  2:12 pm",
        "Image": "https://s3.amazonaws.com/adaderanasinhala/1718960985-rain_S.jpg",
        "short_paragraph": "බස්නාහිර සහ සබරගමුව පළාත්වලත් මහනුවර සහ නුවරඑළිය දිස්ත්‍රික්කවලත් ඇතැම් ස්ථානවලට මි.මී 100 ඉක්මවූ වැසි ඇති විය හැකිය.",
        "Paragraph": "බස්නාහිර සහ සබරගමුව පළාත්වලත් මහනුවර සහ නුවරඑළිය දිස්ත්‍රික්කවලත් ඇතැම් ස්ථානවලට මි.මී 100 ඉක්මවූ වැසි ඇති විය හැකිය.\nඅද (21) දහවල් නිවේදනයක් නිකුත් කරමින් කාලගුණවිද්‍යා දෙපාර්තමේන්තුව නිවේදනය කළේ, බස්නාහිර, සබරගමුව සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් විටින් විට වැසි ඇති විය හැකි බවය.\nමාතලේ සහ අනුරාධපුර දිස්ත්‍රික්කවල ද සිහින් වැසි වාර කිහිපයක් ඇති වේ.\nමධ්‍යම කඳුකරයේ බටහිර බෑවුම් ප්‍රදේශවලත්, උතුරු. උතුරු මැද සහ වයඹ පළාත්වලත් ත්‍රිකුණාමලය, හම්බන්තොට සහ මොනරාගල දිස්ත්‍රික්කවලත් විටින් විට හමන පැ.කි.මී 40 - 50ක පමණ තද සුළං ඇති විය හැකියි."
    },
    {
        "ID": "197989",
        "Title": "ව්‍යාපාරිකයන්ගේ සිම් කාඩ් හරහා කෝටි ගණන් මුදල් ඉස්සූ අයෙක් රිමාන්ඩ්",
        "Link": "https://sinhala.adaderana.lk/news/197989",
        "Date": "| June 21, 2024  1:32 pm",
        "Image": "https://s3.amazonaws.com/adaderanasinhala/1718956973-phone-yuitr-S.jpg",
        "short_paragraph": "දුරකථන සමාගම්වලින් ලබාගත් සිම්පත් අවභාවිත කර ධනවත් ව්‍යාපාරිකයන් පිරිසකගේ බැංකු ගිණුම්වලින් රුපියල් කෝටි 2කට අධික මුදලක් වංචා සහගතව ලබාගත් බව කියන පුද්ගලයෙකු ජුලි 04වනදා දක්වා රක්ෂිත බන්ධනාගාරගත කර තිබේ.",
        "Paragraph": "දුරකථන සමාගම්වලින් ලබාගත් සිම්පත් අවභාවිත කර ධනවත් ව්‍යාපාරිකයන් පිරිසකගේ බැංකු ගිණුම්වලින් රුපියල් කෝටි 2කට අධික මුදලක් වංචා සහගතව ලබාගත් බව කියන පුද්ගලයෙකු ජුලි 04වනදා දක්වා රක්ෂිත බන්ධනාගාරගත කර තිබේ.\nඒ, කොළඹ ප්‍රධාන මහෙස්ත්‍රාත් තිළිණ ගමගේ මහතා විසිනි.\nඇඹිලිපිටිය ප්‍රදේශයේ දුරකථන අලෙවි නියෝජිතයෙකු වන මෝහන් දයාලන් නැමැත්තෙකු පරිගණක ආවේක්ෂණ බුද්ධි ඒකකය මගින් මෙලෙස අත්අඩංගුවට ගනු ලැබීය.\nසැකකරු ඊයේ (20) කොළඹ ප්‍රධාන මහෙස්ත්‍රාත් අධිකරණයට ඉදිරිපත් කරමින් විමර්ශන නිලධාරීන් සඳහන් කළේ, හැටන් ප්‍රදේශයේ පදිංචිකරුවකු වන සැකකරු ඇඹිලිපිටිය ප්‍රදේශයේ දුරකථන අලෙවිසැලක් පවත්වාගෙන ගොස් ඇති බවය.\nඊට පැමිණෙන ධනවත් ව්‍යාපාරිකයන් ඇතුළු බොහෝ පිරිසක් දුරකථන අලුත්වැඩියා කරගැනීම, සිම්පත් ලබාගැනීම වැනි සේවා රැසක් ඔහුගෙන් ඉටුකරගෙන ඇති බව එම ඒකකය අධිකරණයට දැනුම්දුනි.\nඔහුගෙන් සේවාවන් ලබා ගැනීමට පැමිණෙන පුද්ගලයන් අතර සිටින ධනවත් ව්‍යාපාරිකයන් හඳුනාගෙන ඇති සැකකරු එම ව්‍යාපාරිකයන්ගේ සිම්පත්වල කුමක් හෝ දෝෂයක් ඔවුන්ට පෙන්වා එම සිම්පත් ඔහු භාරයට ගෙන එහි දත්ත සොරාගෙන ඇති බව විමර්ශන නිලධාරීන් පැවසීය.\nඉන් අනතුරුව එම සිම්පත් වෙනුවට නව සිම්පත් ලබා ගන්නා ලෙස අදාළ ව්‍යාපාරිකයන්ට සැකකරු දන්වා තිබේ.\nඒ ආකාරයෙන් ව්‍යාපාරිකයන්ගේ සිම්පත්වල දත්ත සොරාගෙන ඇති සැකකාර පුද්ගලයා අදාළ සිම්පත්හි දත්ත හරහා එම ව්‍යාපාරිකයන්ගේ බැංකු ගිණුම්වලට රහසිගතව ඇතුළුවී එම ගිණුම්වල තිබූ රුපියල් ලක්ෂ 210 ට අධික මුදලක් වංචා සහගතව ලබාගෙන ඇති බවද එම ඒකකය අධිකරණයට දැක්වූ කරුණුවලින් හෙළි වුණි.\nමෙවැනි වංචා සහගත සිද්ධියක් සම්බන්ධයෙන් සැකකාර පුද්ගලයාට එරෙහිව ඇඹිලිපිටිය අධිකරණයේ නඩුවක් පවතින බැවින් ඔහුව මෙම මස 25 දින එම අධිකරණය වෙත ඉදිරිපත් කිරීමට අවසර ලබාදෙන ලෙස ද විමර්ශන නිලධාරීන් එහිදී ඉල්ලා සිටියේය.\nව්‍යාපාරිකයන් කිහිප දෙනෙකු අපරාධ පරීක්ෂණ දෙපාර්තමේන්තුවේ පරිගණක ආවේක්ෂණ බුද්ධි ඒකකය වෙත කරන ලද පැමිණිලි අනුව සැකකාර පුද්ගලයා අත්අඩංගුවට ගෙන ඇති අතර කරුණු සලකාබැලූ කොළඹ ප්‍රධාන මහෙස්ත්‍රාත් තිළිණ ගමගේ මහතා සැකකරු එළැඹෙන ජූලි 4 දක්වා රක්ෂිත බන්ධනාගාරගත කිරීමට එලෙස නියෝග කළේය."
    }
]